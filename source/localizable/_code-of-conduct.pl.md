Cel
---

Podstawowym celem wszelkich konferencji i grup użytkowników wspominających ten Kodeks postępowania jest otwartość na jak największą liczbę osób o jak najbardziej urozmaiconych i różnorodnych korzeniach. Z tego powodu jesteśmy zobowiązani zapewnić życzliwą, bezpieczną i przyjazną atmosferę wszystkim, bez względu na płeć, orientację seksualną, sprawność, pochodzenie etniczne, status społeczno-ekonomiczny i religię (lub jej brak).

Ten Kodeks postępowania nakreśla zarówno nasze oczekiwania wobec wszystkich, którzy uczestniczą w naszej społeczności, jak i konsekwencje niedopuszczalnych zachowań.

Zapraszamy wszystkich uczestników naszych wydarzeń do pomocy w tworzeniu przeżyć bezpiecznych i pozytywnych dla każdego.


Poczucie otwarto-[źródłowego/kulturowego/technicznego] obywatelstwa
-------------------------------------------------------------------

Dodatkowym celem tego Kodeksu postępowania jest zwiększenie poczucia otwarto-[źródłowego/kulturowego/technicznego] obywatelstwa poprzez zachęcanie uczestników do rozpoznawania i wzmacniania związków między naszymi zachowaniami a ich efektem w społeczności.

Społeczności odzwierciedlają społeczeństwa w ramach których istnieją i pozytywne oddziaływanie jest kluczowe dla przeciwdziałania wielu formom nierówności i nadużyć władzy istniejących w społeczeństwie.

Jeśli widzisz kogoś wkładającego dodatkowy wysiłek by zapewnić, że nasza społeczność jest przyjazna, życzliwa i zachęcająca wszystkich uczestników do wnoszenia w nią jak największego wkładu – chcielibyśmy o tym wiedzieć.


Zachowania oczekiwane
---------------------

*	Uczestnicz w sposób autentyczny i aktywny. Robiąc to przyczyniasz się do zdrowia i żywotności tej społeczności.
*	Zachowuj rozwagę i szacunek w swoich słowach i czynach.
*	Spróbuj współpracy przed konfliktem.
*	Powstrzymuj się przed poniżającymi, dyskryminującymi lub niepokojącymi zachowaniami i słowami.
*	Zwracaj uwagę na swoje otoczenie i innych uczestników. Ostrzeż społeczność jeśli zauważysz niebezpieczną sytuację, kogoś potrzebującego pomocy lub naruszenia tego Kodeksu postępowania, nawet jeśli wydają się nieistotne.


Zachowania niedopuszczalne
--------------------------

Zachowania niedopuszczalne to między innymi: zastraszające, niepokojące, obraźliwe, dyskryminujące, uwłaczające i poniżające słowa lub czyny dowolnego uczestnika naszej społeczności online, na wszelkich powiązanych wydarzeniach oraz w komunikacji prywatnej dotyczącej spraw społeczności. Miejsca spotkań społeczności mogą być współdzielone z członkami społeczeństwa; szanuj wszystkich obecnych w danym miejscu.

Niepokojenie to między innymi: szkodliwe lub krzywdzące słowne lub pisemne komentarze dotyczące płci, orientacji seksualnej, pochodzenia, religii, niepełnosprawności; niewłaściwe użycie nagości i/lub ilustracji o podtekście seksualnym w przestrzeni publicznej (w tym w prezentacjach); celowe zastraszanie, stalking lub śledzenie; niepokojące fotografowanie lub nagrywanie; trwałe zaburzanie wystąpień i innych wydarzeń; niewłaściwy kontakt fizyczny i niepożądane poświęcanie uwagi o podtekście seksualnym.


Konsekwencje niedopuszczalnych zachowań
---------------------------------------

Niedopuszczalne zachowanie ze strony dowolnego uczestnika społeczności – w tym sponsorów i osób decyzyjnych – nie będzie tolerowane. Osoby poproszone o zaprzestanie niedopuszczalnego zachowania powinny się natychmiast do danej prośby zastosować.

Jeśli uczestnik społeczności zachowuje się niedopuszczalnie, organizatorzy mogą podjąć dowolne działania, które uznają za właście, włącznie z tymczasowym lub stałym wyrzuceniem ze społeczności bez ostrzeżenia (i bez zwrotu pieniędzy w przypadku wydarzeń płatnych).


Jeśli jesteś świadkiem lub podmiotem niedopuszczalnego zachowania
-----------------------------------------------------------------

Jeśli jesteś podmiotem lub świadkiem niedopuszczalnego zachowania – lub masz inne uwagi – jak najszybciej powiadom o tym organizatora. Listę organizatorów każdej społeczności wspierającej ten kodeks postępowania znajdziesz na dole tej strony. Organizatorzy są także dostępni by wspomóc uczestników w kontaktach z lokalnymi organami egzekwowania prawa i by wspierać poczucie bezpieczeństwa osób doświadczających niedopuszczalnych zachowań. W przypadku wydarzeń w świecie rzeczywistym organizatorzy także zapewnią asystę według życzenia osoby doświadczającej niepokoju.


Skargi
------

Jeśli masz poczucie fałszywego lub niesprawiedliwego oskarżenia o naruszenie tego Kodeksu postępowania zawiadom organizatorów wraz ze zwięzłym opisem swojej skargi. Twoja skarga zostanie rozpatrzona zgodnie z istniejącymi zasadami.


Zakres
------

Oczekujemy, że wszyscy uczestnicy społeczności (organizatorzy, zarówno opłacani jak i wolontariusze; sponsorzy; pozostali goście) będą przestrzegać tego Kodeksu postępowania we wszelkich miejscach spotkań społeczności – online i w świecie rzeczywistym – jak i w komunikacji prywatnej dotyczącej spraw społeczności.
